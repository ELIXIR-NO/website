---
title: "Arendal panel debate: Det står skrevet i genene"
date: "June 10, 2025"
summary: "Deling av genomiske data: Hvorfor Norge må handle nå. Genomiske data har stort potensial for forskning, persontilpasset behandling, sykdomsforebygging og folkehelse. Mengden slike data i Norge øker raskt, men utnyttelsen krever en nasjonal strategi og infrastruktur for sikker, effektiv og etisk lagring, tilgang og deling. Europeiske initiativer som 1+Million Genomes og European Health Data Space viser hvordan data kan deles på tvers av land og sektorer, men Norge mangler i dag en koordinert løsning. Denne paneldebatten samler aktører fra forskning, helsevesen, forvaltning og etikk for å drøfte hvordan vi kan bygge tillit, infrastruktur og kompetanse for deling av genomiske data – nasjonalt og internasjonalt – til nytte for både pasienter, forskning og samfunnet."
---
Våre gener inneholder informasjon med enormt potensial – for medisinsk forskning, persontilpasset behandling, sykdomsforebygging og folkehelse. Genetiske data forandrer hvordan vi oppdager, forstår og behandler sykdommer. I Norge, som andre steder, genererer forskning og helsevesen stadig større mengder genomiske data – fra biobanker, klinisk sekvensering og populasjonsstudier. Men evnen til å utnytte disse dataene til det beste for samfunnet avhenger av å ha en velutviklet strategi og systemer for å lagre, få tilgang til, og dele dataene – sikkert, effektivt og etisk .

Europeiske initiativer som 1+Million Genomes og European Health Data Space (EHDS) vil gjøre genetisk informasjon tilgjengelig for forskning og helse – på tvers av sektorer og land. Norge mangler i dag en koordinert, nasjonal infrastruktur for deling av genomiske data på tvers av sektorer og institusjoner.

* Hvordan kan vi sikre juridiske, tekniske og etiske sikkerhetstiltak samtidig som vi muliggjør databruk på tvers av helse, forskning og innovasjon?
* Hva kan vi lære av andre land, og hvordan kan Norge bidra til – og dra nytte av – europeisk samarbeid?
* Hvordan sikrer vi at slike felleseuropeiske satsinger kommer både pasienter og forskning til gode?

I denne paneldebatten inviterer vi representanter fra forskning, helsevesen, forvaltning og etikkfeltet til å diskutere hvordan vi kan bygge tillit, infrastruktur og kompetanse for deling av genomiske data – nasjonalt og internasjonalt – til fordel for pasienter, forskning og samfunnet generelt.

Se [paneldebatten](https://www.youtube.com/live/a_V0B7_THy4) i opptak

## Medvirkende

Eivind Hovig - Co-leder ELIXIR Norge og forskningsleder OUS, ELIXIR Norge

Sushma Nagaraja Grellscheid - Leder, ELIXIR Norge

Sigrid Bratlie - Strategisk rådgiver, Kreftforeningen

Iselin Holmedal Marstrander - Prosjektleder, Hjernesvulstforeningen Ordstyrer

Silvija Seres - Matematiker og teknologi investor

Hege Edvardsen - Styreleder, CONNECT
